# UX optimalisatie productbeheer
Tijdens dit project is er gewerkt aan het oplossen van een veel voorkomend probleem binnen de beheeromgeving; het selecteren én beheren van groepen producten kost veel tijd. De oplossing die voor dit probleem is bedacht, is het mogelijk maken van categorieën binnen de beheeromgeving. Door middel van categorieën is het voor de merchant mogelijk om diens producten in te delen in groepen. Een product kan makkelijk in meerdere groepen worden geplaatst, zonder dat men de producten hiervoor hoeft te linken zoals dit nu wél het geval is. 
Categorieën kunnen in de hele beheeromgeving voor diverse toepassingen van toegevoegde waarde zijn. Bijvoorbeeld voor het maken van een sale pagina of het wijzigen van prijzen in bulk. Categorieën zorgen ervoor dat merchants veel tijd besparen bij het beheren van diens producten.
